---
order: 4
---
#### Restaurointimaalaus MIMOS Oy –Riitta Karjalainen

Yritys on perustettu vuonna 2011. Yritys sai alkunsa kiinnostuksesta vanhoihin rakennuksiin ja niiden
kunnostamiseen vanhaa rakennustapaa ja perinnettä noudattaen. Ennen yrityksen perustamista on
monipuolista rakennuspintojen konservointiin ja restaurointiin liittyvää kokemusta hankittu Suomenlinnan
rakennusten kunnostamiseen liittyvissä työtehtävissä yli kymmenen vuoden ajalta.
Restauroinnin ammattitutkinnon ja konservointialan opintojen ohella on ammattitaitoa kehitetty
kouluttautumalla lisäksi Materiaali- ja pintakäsittelytekniikan insinööriksi, vuonna 2015.
Restaurointimaalaus MIMOS Oy on rakennuspintojen konservointiin ja restaurointiin sekä maalaustöihin
erikoistunut yritys. Kaikki yritykseen rekrytoidut työntekijät ovat pitkän kokemuksen omaavia ja
ammattiinsa ylpeydellä suhtautuvia restaurointialan ammattilaisia, joilla on vankka työkokemus alalta.